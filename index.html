<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="robots" content="noindex" />
    <meta http-equiv="author" content="Łukasz Kos" />
    <link rel="shortcut icon" href="images/favicon.ico" type="image/x-icon" />
    <link rel="stylesheet" href="styles/main.css" />

    <script src="scripts/jquery-3.6.0.min.js"></script>
    <script src="scripts/second.js" defer></script>
    <title>Kątomierz do gramofonu (protractor)</title>
  </head>
  <body>
    <nav>
      <ul class="navbar">
        <li><a href="index.html" id="indexLink" class="navLinks">Wstęp</a></li>
        <li>
          <a href="form.html" id="formLink" class="navLinks">Generator</a>
        </li>
        <li>
          <a href="measure.html" id="measureLink" class="navLinks">Pomiary</a>
        </li>
        <li>
          <a href="glossary.html" id="glossLink" class="navLinks">Słowniczek</a>
        </li>
      </ul>
    </nav>

    <main>
      <!-- wyjaśnienie o co chodzi z kątomierzem do gramofonu -->
      <h1>Kątomierz do gramofonu (protractor)</h1>
      <h3>Wstęp</h3>
      <p>
        Kątomierz do gramofonu to szablon do ustawiania pozycji wkładki
        gramofonowej w ramieniu gramofonu. Jego celem jest optymalizacja
        odtwarzania płyt gramofonowych, bowiem analogowe odtwarzanie muzyki
        wiąże się z występowaniem szeregów zjawisk, które mogą wpłynąć na
        odtwarzanie zniekształconej lub przesterowanej muzyki. W skrajnych
        przypadkach źle ustawiona igła gramofonowa może nawet wypadać ze ścieżki
        w miarę zbliżania się do środka płyty gramofonowej!
      </p>
      <p>
        Nie ma jednego, uniwersalnego szablonu do ustawiania wkładek. Wygląd
        kątomierza zależy od kombinacji gramofon + ramię i jego poszczególnych
        parametrów. Ponadto wygląd kątomierza zależy od celów tego ustawienia.
      </p>
      <h3>Dlaczego istnieje szereg ustawień wkładki gramofonowej?</h3>
      <p>
        Analogowe odtwarzanie muzyki wiąże się z występowaniem szeregu zjawisk
        fizycznych, które mogą zniekształcić odtwarzany dźwięk. Jednakże nawet
        dla konkretnego gramofonu o ściśle określonych parametrach istnieje
        kilka sposobów na ustawienie wkładki gramofonowej.
      </p>
      <p>
        Głównym powodem dlaczego istnieje szereg metod na ustawienie wkładki
        gramofonowej jest fakt, że igła nie porusza się w sposób optymalny po
        płycie gramofonowej.
      </p>
      <p>
        Aby idealnie odtwarzać dźwięk z płyty gramofonowej wkładka musiałaby
        poruszać się w linii prostopadłej do ścieżki zapisu. Ale tak się nie
        dzieje, ponieważ wkładka porusza się po okręgu, zawieszona na ramieniu.
        W takim przypadku,
        <strong
          >igła jest ustawiona równolegle do ścieżki jedynie w dwóch miejscach
          na stronie płyty</strong
        >.
      </p>
      <p>
        Próba bezpośredniego rozwiązania tego problemu generuje szereg własnych.
      </p>
      <div class="images">
        <figure>
          <img
            src="images/dlugie_ramie.jpg"
            alt="Kompromis, który zajmuje dużo miejsca."
          />
          <br />
          <figcaption>Kompromis, który zajmuje dużo miejsca.</figcaption>
        </figure>

        <figure>
          <img src="images/suwnica.jpg" alt="Kosztowne rozwiązanie problemu." />
          <br />
          <figcaption>Kosztowne rozwiązanie problemu.</figcaption>
        </figure>
      </div>

      <p>
        I właśnie dlatego istnieje szereg ustawień wkładki gramofonowej, które
        starają się rozwiązać ten sam problem z różnych perspektyw.
      </p>
      <h3>Typy ustawień</h3>
      <p>
        Wyróżniamy trzy główne rodzaje ustawień wkładki gramofonowej w
        zależności od celu ustawienia:
      </p>
      <ul>
        <li>
          <strong>Baerwald</strong> - maksymalne zniekształcenie (przester) jest
          najmniejsze w tym ustawieniu, a co za tym idzie również maksymalne
          wychylenie od stycznej ścieżki jest najmniejsze w tym ustawieniu.
        </li>
        <li>
          <strong>Loefgren</strong> - średnia kwadratowa zniekształceń (RMS)
          jest najmniejsza dla tych ustawień.
        </li>
        <li>
          <strong>Stevenson</strong> - jako, że igła jest najbardziej podatna na
          zniekształcenia na końcu zapisu to zminimalizujmy je dla tego punktu
          jak tylko się da. Innymi słowy: wewnętrzny punkt zerowy znajduje się
          na ostatniej ścieżce płyty.
        </li>
      </ul>
      <p>
        Jak można się domyślić, założenia są osiągane na wskutek różnych
        odległości “<strong>punktów zerowych</strong>”. Czym są punkty zerowe?
        Już wiesz - są to właśnie te dwa miejsca na stronie płyty, gdzie igła
        jest ustawiona równolegle do ścieżki.
      </p>
      <p>
        Dla poszczególnych ustawień punkty zerowe są liczone od środka talerza
        gramofonu i wyglądają następująco:
      </p>
      <ul>
        <li>Baerwald: 66.0 oraz 120.9 mm</li>
        <li>Loefgren: 70.3 oraz 116.6 mm</li>
        <li>Stevenson: 60.325 oraz 117.42 mm</li>
      </ul>
      <p>
        Dobra, a co z tego właściwie wynika? Jeśli nie wiesz jakie ustawienia
        wybrać to wybierz Baerwalda, ponieważ jest najpopularniejszy i nie bez
        powodu. Stevenson, tak dla twojej informacji, jest praktycznie
        niespotykany. Loefgrena używaj tylko, jeśli wiesz, że twój gramofon
        został stworzony z myślą o takim ustawieniu.
      </p>
      <h3>
        Ale przecież dostałem <em>protractor</em> od producenta, dlaczego
        miałbym tworzyć własny?
      </h3>
      <p>
        Ponieważ kątomierze dostarczane przez producenta nie pozwalają na
        dokładne ustawienie gramofonu (wszelkie kątomierze liniowe) albo są
        zwyczajnie błędne!
      </p>
      <p>
        Ponadto musisz mieć świadomość, że dane dostarczane przez producenta
        gramofonu również bywają błędne i nie można na nich polegać tworząc
        jakikolwiek kątomierz. I właśnie z tą myślą napisałem tą stronę, by
        wytłumaczyć tobie:
      </p>
      <ul>
        <li>dlaczego dokładne ustawienie gramofonu jest ważne,</li>
        <li>jak dokonać niezbędnych pomiarów,</li>
        <li>wygenerować parametry twojego gramofonu,</li>
        <li>wygenerować kątomierz łukowy dopasowany pod twój gramofon.</li>
      </ul>

      <figure>
        <img
          src="images/heybrook_protractor.jpg"
          alt="Wbrew pozorom takim kątomierzem nie ustawisz dokładnie gramofonu."
        />
        <br />
        <figcaption>
          Wbrew pozorom takim kątomierzem nie ustawisz dokładnie gramofonu.
        </figcaption>
      </figure>

      <p>
        Temat znasz już pobieżnie, ale to wystarczy do tego, by
        <a href="form.html">stworzyć swój własny kątomierz do gramofonu.</a>
      </p>
      <p>
        Mimo wszystko, jeśli chciałbyś zgłębić temat dalej to będziesz musiał
        pogrzebać przede wszystkim w angielskich źródłach, bowiem polskie źródła
        albo pochodzą z książek z lat 60-tych, albo jeśli są współczesne to
        niestety najczęściej natrafisz na audiofilski bełkot. Dlatego warto
        zacząć
        <a href="glossary.html">tutaj</a> i dalej pogrzebać samemu na
        angielskich stronach.
      </p>
      <p>
        Jednak w pierwszej kolejności będziesz potrzebować dokładnej odległości
        montażowej między osią obrotu ramienia gramofonu, a osią obrotu talerza
        gramofonu (trzpieniem). Tą odległość, jak praktyka pokazuje, niestety
        <a href="measure.html">będziesz musiał wyznaczyć sam.</a>
      </p>
    </main>
  </body>
</html>
